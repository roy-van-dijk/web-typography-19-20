## Typografie
Voor de typografie keuze ben ik gegaan voor het systeemfont. Ik heb gekozen voor normale letters voor voice1, schuine letters voor voice2 en dikgedrukte letters voor voice3. Op deze manier kan de kijker beter onderscheid maken tussen de verschillende sprekers. 

### Feedback
Naar aanleiding van de feedback van Marie heb ik gezorgd dat de locatie van de tekst overeenkomt met de richting waarvan de tekst gesproken wordt. Dit betekent dus: voice1 links, voice2 rechts en voice3 in het midden.

Ook vond ze het verschil tussen de stemmen niet heel duidelijk, dus heb ik voor voice1 een soort "glitch" effect gemaakt, waarmee tevens de robotachtige toon van de stem wordt getoond:
![Glitch effect](https://github.com/roy-van-dijk/web-typography-19-20/blob/master/readme-assets/glitch.gif)

## Visualisaties
Er zijn een aantal visualisaties van geluiden verwerkt in de video: de zoemer, de sirene, het scanner geluid (3x), de robotstem die ik al eerder heb genoem en de hoge toon die aanhoudt tijdens de interrogaties.

#### Zoemer
Voor mij klonk de zoemer als een soort veiligheidsalarm op een hek als deze open gaat bij bijvoorbeeld een militaire basis. Ik heb de zoemer dus als een soort gewapende lamp laten lijken:

![Zoemer](https://github.com/roy-van-dijk/web-typography-19-20/blob/master/readme-assets/buzzer.gif)

#### Sirene
Ik heb de sirene laten lijken op een politiesirene met blauw/rood, hierdoor draaien ze ook rond in 3d:

![Sirene](https://github.com/roy-van-dijk/web-typography-19-20/blob/master/readme-assets/sirens.gif)

#### Scanner
Ik weet niet zo goed hoe ik dit geluid zou noemen, maar voor mij klinkt het als een scanner die ergens overheen gaat. Misschien irisdetectie of iets dergelijks. Omdat ik niet weet wat er gescand wordt heb ik een groene grid met blokjes gemaakt voor een soort sci-fi gevoel:

![Scanner](https://github.com/roy-van-dijk/web-typography-19-20/blob/master/readme-assets/scanner.gif)

#### Hoge toon
De toon die steeds verder wordt verhoogd tijdens de interrogatie is het geluid dat de meeste spanning opwekt in het fragment. Het visuele effect die daarvoor in de plaats moet staan moest dus aardig drastisch zijn. Ik heb gekozen voor vierkantjes die langzaam omhoog vliegen. Ook wordt de achtergrond langzaam steeds roder om een dreigend gevoel te geven:

![Scanner](https://github.com/roy-van-dijk/web-typography-19-20/blob/master/readme-assets/noise1.gif)

In het tweede fragment komen er nog meer vierkantjes en wordt de achtergrond nog feller rood om aan te geven dat dit fragment een nog spannendere toon heeft:

![Scanner](https://github.com/roy-van-dijk/web-typography-19-20/blob/master/readme-assets/noise2.gif)

### Feedback
Naar aanleiding van de feedback van Vasilis heb ik gekozen om de closed captions tekst volledig weg te laten. Zijn redenatie was dat als een geluid niet direct revelant is op het verhaal maar simpelweg een gevoel overbrengt, dan is deze niet geschikt voor closed captions en zou een visualisatie dus veel beter werken. Daarbij is het moeilijk voor een persoon die niet kan horen om een geluid over te brengen in tekst. Deze persoon heeft waarschijnlijk helemaal geen concept van een "scanner geluid".


